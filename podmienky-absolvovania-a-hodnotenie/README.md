# Podmienky absolvovania a hodnotenie

## Hodnotenie

**Projekt:** 52 (24+24+4) bodov  
**Priebežný test:** 8 bodov (minimum 3.5 boda)  
**Záverečný test (skúška):** 40 bodov  
**Spolu:** 100 (52 + 8 + 40) bodov

### Známka

A - výborne, 92 až 100 bodov  
B - veľmi dobre, 83 až 91 bodov  
C - dobre, 74 až 82 bodov  
D - uspokojivo, 65 až 73 bodov  
E - dostatočne, 56 až 64 bodov  
FX - nedostatočne, menej ako 56 bodov

## Projekt

Počas semestra študenti vypracujú projekt demonštrujúci webovú aplikáciu - eshop. Študenti pracujú vo dvojici, v tíme.

Projekt je hodnotený max. 48+4 bodmi a vypracováva sa priebežne počas semestra, čo je prezentované a bodované v dvoch fázach a v jednom kontrolnom bode:

- 1.fáza - 24 bodov, odovzdanie koniec 6. týždňa, prezentovanie v 7. týždni
- 2.fáza - 24 bodov, odovzdanie koniec 12. týždňa, prezentovanie v 13. týždni

Bez odovzdania 1. fázy projektu, resp. akceptácie vyučujúcim (odovzdanie spĺňa minimálnu úroveň kvality), nie je možné odovzdať projekt v 2. fáze, a teda nebude možné získať zápočet (zúčastniť sa skúšky).

## Cvičenia - hodnotenie progresu

Tím je povinný každý týždeň podľa pokynov vyučujúceho prezentovať na cvičení postupný progres na projekte.

Ak tím v daný týždeň na cvičení nepreukáže požadovaný progres, všetkým členom tímu sa za dané cvičenie započíta absencia. Cvičenie nie je možné nahradiť. Hodnotenie nie je bodové, je viazané na absenciu.

Absencia sa študentovi nezapočíta iba v prípade riadneho ospravedlnenia prostredníctvom študijného oddelenia.

V prípade dvoch absencií je absolvovanie kurzu pre študenta hodnotené ako neúspešné.

Študent sa nemôže odvolávať na nečinnosť alebo zlyhanie iného člena tímu ako dôvod nesplnenia progresu. Ide o tímovú prácu a zodpovednosť nesie celý tím.

Výnimkou je situácia, keď je jeden z členov tímu riadne ospravedlnený cez študijné oddelenie. V takom prípade sa progres hodnotí na najbližšom nasledujúcom cvičení, a to vrátane doplnenia spätného progresu za vynechaný týždeň/týždne.

Po 8. týždni sa hodnotenie progresu na cvičeniach pozastaví.
V 9. týždni je možné získať 4 body (ak tím body nezíska, nie je udelená abscenia).

## Priebežný test

Priebežný test je plánovaný 8. týždeň semestra na cvičeniach. Max. počet bodov je 8. Minimum, ktoré musí študent získať je 3.5 boda.

**V 9. týždni je naplánovaná kontrolná fáza napredovania.** Tím by už mal mať implementovanú klientskú časť aplikácie. Fáza je hodnotená 4 bodmi, a to binárne. Tím "letmo" predvedie cvičiacemu funkčnosť klientskej aplikácie s ohľadom na požadované prípady použitia. Ak aplikácia umožňuje realizovať vybrané prípady použitia (klientskej časti, pozri Semestrálny projekt - časť Kontrolná fáza), každý člen tímu získa 4 body. Vyučujúci nebude v tejto fáze podrobne hodnotiť kvalitu kódu a robustnosť riešenia. Riešenie sa v tejto fáze neodovzdáva.

[Podrobné informácie o projekte a harmonograme jednotlivých kontrolných termínov.](../semestralny-projekt)

## Podmienky získania zápočtu

- aktívna účasť na cvičeniach, každý týždeň preukázať vyučujúcemu progres na projekte podľa jeho pokynov
- priebežné odovzdanie (v daných termínoch) a vysvetlenie všetkých častí projektu (vlastnej práce študentov) v predpísanej kvalite (podľa požiadaviek vyučujúceho)
- získanie **minimálne 30 bodov (z 52 bodov)** v súčte za vypracovaný projekt
- získanie aspoň 3.5 boda z 8 bodov za priebežný test
